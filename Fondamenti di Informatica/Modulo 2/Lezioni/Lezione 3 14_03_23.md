# Modelli di macchine di Turing
## Tanti modelli di macchine di Turing
Siamo al paragrafo 2.4 della dispensa 2 (pag. 6). In questo paragrafo vengono introdotti diversi modelli di macchine di Turing.
1. Macchine con **tanti nastri** con **testine indipendenti** : quando viene eseguita una quintupla, la testina su un nastro si può muovere come gli pare, indipendentemente da come si muovono le testine sugli altri nastri);
2. Macchine con **tanti nastri** con **testine solidali** : quando viene eseguita una quintupla, se la testina su un nastro si muove in una certa direzione, anche le testine sugli altri nastri si muovono nella stessa direzione;
3. Macchine che usano un *alfabeto con tanti simboli*;
4. Macchine che utilizzano un **alfabeto binario**, ossia, con due soli simboli (0 e 1).
Si dimostra che **“tutto quello che riusciamo a fare con una macchina di uno qualsiasi di questi modelli, riusciamo a farlo anche con una macchina di uno qualsiasi degli altri modelli”**.
## Testine indipendenti = Testine solidali
Naturalmente, poiché una macchina a testine solidali è una particolare macchina a testine indipendenti nella quale, ogni volta che viene eseguita una quintupla, tutte le testine si muovono allo stesso modo, allora **tutto ciò che facciamo con il modello a testine indipendenti riusciamo a farlo anche con il modello a testine solidali**.
Mostriamo ora l’inverso, ossia, che **tutto ciò che facciamo con il modello a testine indipendenti riusciamo a farlo anche con il modello a testine solidali** (lo facciamo in un caso particolare: quando la macchina a testine indipendenti ha *2 nastri* (Ma si generalizza a quanti nastri ci pare)).
Sia T una macchina a 2 nastri con testine indipendenti: una sua quintupla è $〈 q_1 , (a,b), (c,d), q_2 , (m1,m2) 〉$, dove m1 è il movimento della testina sul primo nastro e m2 è il movimento della testina sul secondo nastro.
Vediamo come trasformare quella quintupla in un **insieme di quintuple** di una macchina T’ a tre nastri a testine solidali che “si comporta come” la quintupla di T.
Vediamo come trasformare una quintupla $〈 q_1 , (a,b), (c,d), q_2 , (m1,m2) 〉$ di T (dove m1 è il movimento della testina sul primo nastro e m2 è il movimento della testina sul secondo nastro).
In un insieme di quintuple di una macchina T’ a due nastri a testine solidali che “si comporta come” la quintupla di T ( per farlo, descriviamo prima le quintuple di T’, e solo in seguito il suo alfabeto e il suo insieme degli stati).
Intanto, ricordiamo che una quintupla di T’ ha la seguente struttura: $〈 q_x , (u,v), (w,z), q_y , m 〉$ - è presente un solo simbolo per descrivere il movimento delle testine.
Torniamo alla quintupla $〈 q_1 , (a,b), (c,d), q_2 , (m1,m2) 〉$ di T:
1. Se m1=m2 (ad esempio, entrambe le testine si muovono a destra), allora è facile! La quintupla $〈 q_1 , (a,b), (c,d), q_2 , m1 〉= 〈 q_1 , (a,b), (c,d), q_2 , m2 〉$ è inserita fra le quintuple di T’ e fa le stesse cose che in T sono fatte dalla quintupla $〈 q_1 , (a,b), (c,d), q_2 , (m1,m2) 〉$
2. Se invece m1 e m2 sono diversi, ad esempio m1 = destra e m2 = sinistra, allora le cose sono più complicate…
## Il caso m1=destra, m2=sinistra
Cominciamo con il vedere cosa accade in T quando esegue $〈 q_1 , (a,b), (c,d), q_2 , (destra,sinistra) 〉$ :
![[turing_10.png|center]]
Come facciamo ad ottenere lo stesso comportamento in T’?
Pensate come sarebbe facile se, dopo aver scritto c sul primo nastro e d sul secondo nastro, potessimo tirare il primo nastro a sinistra e il secondo nastro a destra (tenendo ferme le testine), come indicato dalle frecce rosse nel disegno a sinistra, per ottenere lo stato globale nel disegno a destra:
![[turing_11.png|center]]
Ma i nastri non si possono tirare da una parte o dall’altra. **Ricordandoci la coppia di celle dalla quale partiamo**, spostarci sul carattere più a destra del primo nastro, leggere quel carattere e **ricordandolo**, cancellarlo e copiarlo sulla cella a sinistra **ricordando** il carattere che vi era scritto in precedenza, e ripetere questo “shift” dei caratteri sul primo nastro, fino ad aver raggiunto il carattere più a destra; “memorizzo a8” = entro in uno stato che dipende da a8, del tipo $q(a_8)$:
![[turing_12.png|center]]
Ma i nastri non si possono tirare da una parte o dall’altra. Terminato lo “shift” sul primo nastro, **sempre ricordandoci da quali celle eravamo partiti**, dobbiamo spostarci sul carattere più a sinistra del secondo nastro, leggere quel carrattere e ricordandolo, cancellarlo e copiarlo sulla cella a destra ricordando il carattere che vi era scritto in precedenza, e ripetere questo “shift” dei caratteri sul secondo nastro, fino ad aver raggiunto il carattere più a destra:
![[turing_13.png|center]]
Ed ora, non ci resta che posizionarci sulla cella dalla quale eravamo partiti.Già, ma come facciamo a ricordarci da dove eravamo partiti?
Abbiamo bisogno di un terzo nastro sul quale scrivere un carattere speciale, tipo '°', che faccia da “segnaposto”
E questo lo illustriamo nelle figure alle prossime pagine:
1. In alto a sinistra, T’ ha appena sostituto ‘a’ con ‘c’ sul primo nastro e ‘b’ con ‘d’ sul secondo nastro, e si prepara ad eseguire lo shift sul primo nastro;
2. In alto a destra, T’ ha appena finito lo shift sul primo nastro e si prepara ad eseguire lo shift sul secondo nastro;
3. In basso a sinistra, T’ ha appena finito lo shift sul secondo nastro e si prepara a posizionare le testine;
4. In basso a destra, T’ ha posizionato le testine nella posizione indicata da '°': le testine sui primi due nastri leggono gli stessi caratteri letti dalle testine di T al termine dell’esecuzione della quintupla $〈 q_1 , (a,b), (c,d), q_2 , (destra,sinistra) 〉$.
La simulazione della quintupla $〈 q_1 , (a,b), (c,d), q_2 , (destra,sinistra) 〉$ di T è terminata!
1. In questo istante, T’ ha appena sostituto ‘a’ con ‘c’ sul primo nastro e ‘b’ con ‘d’ sul secondo nastro, e si prepara ad eseguire lo shift sul primo nastro:
![[turing_14.png|center]]
2. In questo istante, T’ ha appena finito lo shift sul primo nastro e si prepara ad eseguire lo shift sul secondo nastro:
![[turing_15.png|center]]
3. In questo istante, T’ ha appena finito lo shift sul secondo nastro e si prepara a posizionare le testine:
![[turing_16.png|center]]
4. In questo istante, T’ ha posizionato le testine nella posizione indicata da '°': le testine sui primi due nastri leggono gli stessi caratteri letti dalle testine di T al termine dell’esecuzione della quintupla $〈 q_1 , (a,b), (c,d), q_2 , (destra,sinistra) 〉$:
![[turing_17.png|center]]
La simulazione della quintupla $〈 q_1 , (a,b), (c,d), q_2 , (destra,sinistra) 〉$ di T è terminata!
**Riassumendo**: una computazione di T’ simula una computazione di T – ossia, impiegando un (bel) po’ di tempo in più, _fa passo passo le stesse cose che fa T_. Più in particolare, per ogni quintupla p in T, in T’ è definito _un insieme p’ di quintuple_ tali che: quando 
1. I contenuti dei nastri di T e dei primi due nastri di T’ sono uguali;
2. Le testine di T e le prime due testine di T’ leggono gli stessi caratteri;
3. La quintupla p può essere eseguita da T.
Allora, le quintuple nell’insieme p’ possono essere eseguite da T’, e inoltre al termine dell’esecuzione di p da parte di T e dell’insieme p’ da parte di T’:
1. I contenuti dei primi due nastri di T’ e dei nastri di T sono uguali;
2. Le testine di T e le prime due testine di T’ leggono gli stessi caratteri.
Infatti:
1. A sinistra, T dopo aver eseguito la quintupla $〈 q1 , (a,b), (c,d), q2 , (destra,sinistra) 〉$;
2. A destra, T’ dopo aver eseguito l’insieme di quintuple che corrispondono a $〈 q_1 , (a,b), (c,d), q_2 , (destra,sinistra) 〉$ (subito dopo, T’ entra nello stato $q_2$).
![[turing_18.png|center]]
E la codifica (o meglio, la *formalizzazione*) di questo procedimento si trova alle pag.  6-8 della dispensa 2.
Per le altre coppie di spostamenti (m1=fermo e m2=sinistra, m1=fermo e m2=destra, m1=sinistra e m2=fermo, m1=destra e m2= fermo, m1=sinistra e m2=destra) si procede in modo analogo.
In definitiva, è stato simulato il comportamento di una macchina con k nastri e testine indipendenti mediante una macchina a k+1 nastri e testine solidali.
Abbiamo, dunque, introdotto la tecnica della **simulazione**, che consiste nel progettare una macchina T’ con certe caratteristiche che “fa la stessa cosa” di un’altra macchina T che ha altre caratteristiche.
Su questa tecnica è basata la dimostrazione di un sacco di teoremi che vedremo in questo corso (fra i quali i due che seguono e che terminano questa lezione).
## Da tanti nastri a un solo nastro
Vogliamo far vedere che tutto quello che possiamo fare con macchine “ricche” (che hanno tanti nastri) possiamo farlo anche con macchine “povere” (che hanno un nastro solo).
Abbiamo una macchina $T_k$ che ha k nastri ( k deve essere costante, ossia, non deve dipendere dall’input - sia che l’input sia di 4 caratteri, sia che l’input sia di un milione e mezzo di caratteri, $T_k$  ha sempre lo stesso numero k di nastri). Perché?
Vogliamo far vedere che esiste una macchina T con un nastro solo che fa le stesse cose che fa $T_k$, utilizzando ancora la tecnica della **simulazione**:
Per prima cosa, scriviamo l’input di $T_3$ sull’unico nastro di T: assegniamo “indirizzi” alle celle dei nastri di $T_3$ in modo tale che le testine solidali di $T_3$ siano sempre posizionate su celle che hanno lo stesso indirizzo (praticamente, le celle che hanno lo stesso “indirizzo” sono una ”colonna di celle”):
1. Se $(x_{1_1 }, x_{1_2}, x_{1_3 })$ sono i tre caratteri scritti sulle celle “di indirizzo 1” dei 3 nastri di $T_3$, noi scriviamo $x_{1_1 }$  sulla cella 1, $x_{1_2 }$ sulla cella 2 e $x_{1_3 }$ sulla cella 3 di T;
2. Proseguiamo così per tutto l’input di $T_3$ (si osservi che la tripla di caratteri che occupa le celle di indirizzo h in $T_3$ viene scritto nelle celle 3h-2, 3h-1, 3h di T ).
Per prima cosa, scriviamo l’input di $T_3$ sull’unico nastro di T. Se $(x_{1_1 }, x_{1_2 }, x_{1_3 })$ sono i tre caratteri scritti sulle celle “di indirizzo 1” dei k nastri di $T_3$, noi scriviamo $x_{1_1 }$  sulla cella 1, $x_{1_2 }$ sulla cella 2 e $x_{1_3 }$ sulla cella 3 di T, e così via:
![[turing_19.png|center]]
Le celle di $T_3$ con lo stesso “indirizzo” sono colorate con lo stesso colore.
A questo punto, sia $〈 q_1, (x_{1_1 }, x_{1_2 }, x_{1_3 }), (y_{1_1 }, y_{1_2 }, y_{1_3 }), q_2 , m 〉$ una quintupla di $T_3$, naturalmente, T (che ha un solo nastro) vede solo un carattere ( non riesce a vedere contemporaneamente $x_{1_1 }, x_{1_2 } \space e \space  x_{1_3 }$). Perciò anche se si trova nello stato $q_1$ e legge $x_{1_1 }$, la quintupla $〈 q_1, (x_{1_1 }, x_{1_2 }, x_{1_3 }), (y_{1_1 }, y_{1_2 }, y_{1_3 }), q_2 , m 〉$ T _non_ può eseguirla.
![[turing_20.png|center]]
Per poter capire se può eseguire oppure no la quintupla $〈 q_1, (x_{1_1 }, x_{1_2 }, x_{1_3 }), (y_{1_1 }, y_{1_2 }, y_{1_3 }), q_2 , m 〉$ , T deve leggere 3 caratteri consecutivi e memorizzarli (nello stato interno):
![[turing_21.png|center]]















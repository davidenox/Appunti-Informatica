# Internet
	Rete di reti
Si tratta di :
- Un insieme di miliardi di *dispositivi di calcolo* connessi (host = end system), sono gli host che eseguono le applicazioni di rete ai confini di internet (edge). 
Gli host sono di due tipi:
- **Client**: Host che richiedono servizi;
- **Server**: Host che erogano servizi.

- Un insieme di **commutatori di pacchetti** (packet switches): inoltrano i pacchetti router (a livello di rete), switch (a livello di collegamento);
- Un insieme di **reti di collegamenti**, ognuna di queste avendo prestazioni diverse di trasmissione (Fibra, rame, radio).
- Un insieme di **reti**: collezione di dispositivi, router, collegamenti gestiti da un'organizzazione.

>[!important]- Internet è una **rete di reti**, formata quindi da tante reti interconnesse tramite *ISP* (Internet Service Provider)

A livello di "servizi", Internet è un'**infrastruttura** che fornisce servizi alle applicazioni (web, streaming, e-commerce ecc..). Fornisce un'*interfaccia di programmazione* alle applicazioni distribuite:
- "hook" che consentono alle applicazioni mittente/destinatario di "connettersi", usare il servizio di trasporto Internet
- Fornisce molte opzioni di servizio analogamente al servizio postale.

# Protocollo

>[!important]- Un **protocollo** definisce il *formato* e l'*ordine dei messaggi scambiati* tra due o più entità in comunicazione, così come le **azioni intraprese** in fase di trasmissione e/o ricezione di un messaggio o di un altro evento

![[Pasted image 20240304144919.png|center|400]]

# Reti di accesso
- Reti di accesso *residenziali*;
- Reti di accesso *aziendali* (scuole, aziende);
- Reti di accesso *mobile* (Wi-Fi, 4G/5G).

>[!info]- L'**edge router** è il primo router sul percorso dal sistema d'origine ad un qualsiasi altro sistema di destinazione collocato al di fuori della stessa rete di accesso.

## Cavo coassiale

![[Pasted image 20250303113125.png|center|500]]

>[!important]- FDM - Frequency Division Multiplexing
>Canali diversi sono trasmessi in bande di frequenza diverse

>[!important]- Velocità asimmetriche
>Velocità effettive inferiori per limitazioni del provider, distanza, qualità materiale ed interferenze.

- **HFC** ( *Hybrid Fiber Coax* ): Asimmetrico, fino a 40Mbps - 1.2Gbps in downstream, 30-100Mbps in upstream.
- Rete ibrida a fibra e cavo coassiale collega le case ai router degli ISP
	- L'utenza domestica *condivide la rete di accesso* alla stazione di testa
		- **Downstream**: download concorrenti avvengono ciascuno a velocità inferiori alla velocità totale del canale di downstream;
		- **Upstream**: necessità di un protocollo di accesso multiplo distribuito per coordinare le trasmissioni.

## DSL - Digital Subscriber Line

![[Pasted image 20250303115524.png|center|500]]

Utilizza la linea telefonica *esistente* verso il DSLAM nella centrale locale. I dati sulla linea DSL vanno su Internet, la voce sulla linea telefonica DSL va sulla rete telefonica.
Velocità asimmetriche:
- 24-52Mbps come tasso di trasmissione in downstream dedicato;
- 3.5-16 Mbps come tasso di trasmissione in upstream dedicato.

## FTTx

![[Pasted image 20250303122333.png|center|300]]

- FTTH (Fiber-to-the-home): 1Gbps in downlink
- FTTB (Fiber-to-the-building)
- FTTC/FTTS (Fiber-to-the-cabinet/street): 100/200Mbps in downlink
- FTTN (Fiber-to-the-node)
- FTTW/FTTR (Fiber-to-the-wireless/radio)
Quanto più  il collegamento ottico arriva vicino alla destinazione, tanto maggiore sarà la velocità raggiunta nell'ultimo tratto.
### FTTH
- Fibra diretta: una singola fibra collega una centrale locale ad un'abitazione.
- Alternativa: ciascuna fibra uscente dalla centrale locale è condivisa da più utenti, e solo in prossimità di quest'ultimi viene suddivisa in più fibre, ciscuna per ogni utente.
Due architetture: 
- *Active Optical Network* (**AON**): Ethernet commutate, con commutatori in grado di trasmettere/ricevere segnali ottici.
- *Passive Optical Network*(**PON**): Usano splitter ottici non alimeintati che trasmettono in broadcast verso gli utenti.
### FWA
	Fixed Wireless Access
Rete mista fibra-radio che raggiunge i clienti con:
- Rete a banda larga con velocità fino a 30Mbps;
- Rete a banda ultralarga con velocità fino a 100Mbps.
## Rete domestica, aziendale, data center
- Rete domestica:
![[Pasted image 20250304113851.png|center|500]]
- Rete aziendale:
	Misto di tecnologie di collegamento cablato e wireless, che collegano un misto di switch e router, avendo velocità abbastanza grandi dell'ordine di 1-10Gbps
- Rete dei data center:
	I collegamenti a banda larga (10-100Gbps) collegano centinaia o migliaia di server tra loro ed Internet.
# Invio di un pacchetto
>[!important]- L'host prende il messaggio dell'applicazione e lo suddivide in frammenti più piccoli (**pacchetti**), di lunghezza $L$ bit. Trasmette il pacchetto nella rete di accesso al **tasso di trasferimento** $R$.
>Ritardo di trasmissione del pacchetto = tempo necessario per trasmettere pacchetti di $L$ bit nel collegamento = $\frac{L}{R} \frac{bits}{bits/sec}$.

## Collegamenti: mezzi trasmissivi
1. *Doppino di rame* (Twisted pair)
	- Tipo di linea di trasmissione composta da una coppia di conduttori di rame isolati ed attorcigliati un sull'altro, allo scopo di ottimizzare alcune caratteristiche della compatibilità eletttromagnetica, come ridurre la diafonia con le coppie adiacenti ed in parte le differenze esterne.
		- Categoria 5: 100Mbps, 1Gbps ethernet
		- Categoria 6: 10Gbps ethernet (distanze inferiori ad un centinaio di metri)
2. *Cavo coassiale*
	- Singolo conduttore di rame posto al centro del cavo (*anima*) e da un dielettrico (generalmente in polietilene o PTFE) che separa l'anima centrale da uno schermo esterno costituito da fili metallici intrecciati (*maglia*) o da una lamina avvolta a spirale (*treccia*), garantendo costantemente l'isolamento tra i due conduttori. Lo schermo di metallo aiuta a bloccare le interferenze. Il cavo è munito poi di connettori ai suoi estremi di connessione.
3. *Cavo in fibra ottica*
	- Mezzo sottile e flessibile chhe conduce impulsi di luce, ciascuno dei quali rappresenta un bit. Ha un'elevata velocità trasmissiva (trasmissione punto-punto ad alta velocità) fino a decine e centinaia di Gbps. Attenuazione di segnale molto bassa nel raggio di 100 km, quindi non c'è bisogno di molti ripetitori, ed è immune all'interferenza elettromagnetica.
4. *Canali radio*
	- Trasportano segnali nello spettro elettromagnetico, non richiedono l'installazione fisica di cavi.
		- Wireless LAN (Wi-Fi): decine/centinaia di Mbps in un raggio di decine di metri;
		- Wide-Area: 4G/5G
		- Bluetooth: distanze brevi, velocità limitate
		- Microonde terrestri: canali punto-punto, fino a 45Mbps
		- Satellitari, per esempio Starlink con velocità fino a 100Mbps in downlink, l'unico problema è il grande ritardo. Un satellite funge da ripetitore tra due o più trasmettitori terrestri a microonde, note come stazioni di terra.
			- Satellite in orbita LEO:
				- Non segue un'orbita equatoriale, si sposta velocemente nel cielo essendo un satellite a bassa quota.
			- Satellite in orbita GEO:
				- Sincronizzato con la rotazione terrestre, resta immobile nel cielo, ha un'orbita solo equatoriale ed ha un'ampia copertura, essendo un satellite ad alta quota.
# Il nucleo della rete
>[!important]- Il nucleo della rete è una maglia (mesh) di commutatori di pacchetti e collegamenti che interconnettono i sistemi periferici di Internet.

>[!important]- La commutazione di pacchetto consiste nell'inoltrare i pacchetti (forwarding) da un router successivo attraverso i collegamenti (links), lungo un percorso (path) dalla sorgente alla destinazione.

>[!note]- Azioni:
>**Inoltro** (*forwading*) o switching: **azione locale**, sposta i pacchetti in arrivo al collegamento di ingresso del router al collegamento di uscita appropriato.
>**Instradamento** (*routing*): **azione globale**, determina i percorsi presi dai pacchetti dalla sorgente alla destinazione, mediante appositi algoritmi di instradamento.

Una tecnica di commutazione usata è detta *store-and-forward*, il router deve aver ricevuto l'intero pacchetto prima di poter cominciare a trasmettere sul collegamento in uscita. Ovvero i pacchetti che arrivano vengono memorizzati all'interno di un buffer nel router.

>[!note]- Il ritardo da un capo all'altro (end-to-end) per la trasmissione di 1 pacchetto su un percorso di $N$ collegamenti di pari velocità $R$ è $$d_{\text{end-to-end}}=\frac{N\cdot L}{R}.$$ Mentre per la trasmissione di $P$ pacchetti su un percorso di $N$ collegamenti di pari velocità $R$ è: $$d_{\text{end-to-end}}=\frac{(N+P-1)\cdot L}{R}.$$

Se il numero di pacchetti in arrivo è molto maggiore rispetto alla velocità di commutazione, si verifica il fenomeno di *accodamento* (**queuing**). C'è grande possibilità che i pacchetti accpdati possano essere *scartati* (persi) se il buffer si riempie.
Alternativamente alla commutazione di pacchetto si può usare la commutazione di circuito.

>[!important]- Nelle reti a commutazione di circuito le risorse richieste lungo un percorso (buffer e velocità di trasmissione sui collegamenti) per consentire la comunicazione tra sistemi periferici sono riservate per l'intera durata della sessione di comunicazione (risorse dedicate).

Le *reti telefoniche*, ad esempio, sono reti a **commutazione di circuito**.
![[Pasted image 20250310103951.png|center|300]]
Gli host sono tutti direttamente connessi ad uno dei commutatori. Quando due host desiderano di comunicare, la rete stabilisce una connessione `end-to-end` dedicata a loro.

> **Multiplexing a Divisione di Frequenza** (*FDM*):
> Lo spettro di frequenza di collegamento viene diviso in *bande*, dedicate a ciascuna connessione. La larghezza di banda viene definita **ampiezza i banda** `bandwidth`.

> **Multiplexing a Divisione di Tempo** (*TDM*):
> Il tempo viene suddiviso in *frame* di durata fissa, ripartiti in un numero fisso di slot. Ciascun circuito riceve slot periodici e può trasmettere alla massima velocità della banda di frequenza solo nei propri slot temporali.

![[Pasted image 20250310104514.png|center|300]]
# Sicurezza di rete
Si hanno diverse tipologie di minacce alla sicurezza di una rete:
- *Analisi dei pacchetti* (**Packet Sniffing**):
	- Un ricevitore passivo in prossimità di un ripetitore wireless può ottenere una copia di ogni pacchetto trasmesso (pacchetti che potrebbero contenere qualsiasi tipo di informazione). Un ricevitore passivo è detto anche *Packet Sniffer*.
	- Dato che i packet sniffer sono *passivi*, cioè  non immettono pacchetti sul canale, sono difficili da individuare. Si deve perciò accettare la possibilità che qualche malintenzionato possa farne una copia. Una tra le migliori difese è la **crittografia**.
- *Mascheramento* (**IP Spoofing**):
	- È sorprendentemente facile creare un pacchetto con un indirizzo sorgente, contenuto ed indirizzo del destinatario qualsiasi e poi trasmettere questo pacchetto "fatto a mano" su Internet, che doverosamente inoltrerà il pacchetto a destinazione. La capacità di immettere pacchetti in Internet con un indirizzo sorgente falso è nota come *IP Spoofing*, ed è un modo attraverso il quale un utente può spacciarsi per un altro.
	- Per risolvere tale problema si ha bisogno di autenticare il punto terminale della comunicazione (*end.point authentication*), cioè un meccanismo che ci permette di di determinare con certezza se il messaggio ha avuto origine da dove supponiamo l'abbia avuta.
- *Negazione del servizio*(**Denial-of-Service**, **DoS**):
	- Un'ampia classe di minacce alla sicurezza è classificata come *attacchi di **negazione di servizio DoS***. Un attacco DoS rende inutilizzabile una rete dagli utenti legittimi, come ad esempio un host, web server, DNS o reti istituzionali. Molti attacchi DoS ricadono all'interno di queste categorie:
		- *Attacchi alla vulnerabilità dei sistemi*: Invio di pochi messaggi, ben costruiti, ad un'applicazione vulnerabile o ad un sistema operativo in esecuzione sull'host target. Se eseguito correttamente, il servizio può fermarsi oppure l'host può spegnersi.
		- *Bandwidth flooding*: Invio massivo di pacchetti all'host target, in modo che il collegamento di accesso viene ostruito, impedendo ai pacchetti legittimi di raggiungere il server. È evidente che se il server ha una velocità di accesso di $R$ bps, l'attaccante avrà bisogno di mandare pacchetti ad una velocità simile o pari ad $R$. Se $R$ è molto grande, non basta una sola sorgente per danneggiare il server, oppure con una sola sorgente, un router a monte può identificare l'attacco e bloccarlo. Di conseguenza vengono fatti attacchi *DoS* distribuiti (**DDoS**) dove l'attaccante controlla più sorgenti, e ciascuna sorgente attacca l'host target.
		- *Connection flooding*: Stabilire un gran numero di connessioni TCP con l'host target, impedendogli di accettare nuove connessioni valide

# Architettura a livelli
I protocolli di rete sono organizzati in **livelli** o *strati*. Siamo interessati ai *servizi* offetri da un livello a quello superiore, si tratta del cosiddetto **modello di servizi** di un livello. Ogni livello fornisce il suo servizio effettuando determinate azioni all'interno del livello stesso ed utilizzando i servizi del livelo immediatamente inferiore.
Un livello di protocolli può essere implementato interamente via software, hardware o una combinazione dei due. I protocolli a livello applicazione, quali HTTP, FTP, ecc... sono implementati completamente via sw nei sistemi periferici. Protocolli di livelli come collegamento o fisico sono implementati a livello hardware direttamente nella scheda di rete, mentre i protocolli a livello di rete sono un ibrido.

| Pila Protocollare |
|:-----------------:|
|   Applicazione    |
|     Trasporto     |
|       Rete        |
|   Collegamento    |
|      Fisico       |

Considerati assieme, i protocolli dei vari servizi sono detti **pila di protocolli**.

1. *Livello Applicativo*:
	- È la sede delle applicazioni di rete e dei relativi protocolli, come `HTTP` (richiesta e trasferimento di documenti web), `SMTP` (trasferimento dei messaggi di posta elettronica), `FTP` (trasferimento di file tra due sistemi remoti).
	- I pacchetti di informazione a livello applicativo si chiamano **messaggi**.
2. *Livello di Trasporto*:
	- Trasferisce i messaggi del livello di applicazione tra punti periferici gestiti dalle applicazioni. Si hanno due protocolli:
		- `TCP`: Servizio orientato alla connessione, ovvero si crea una collezione affidabile tra i due host,  garantendo la consegna di dati e l'ordine.
		- `UDP`: Servizio non orientato alla connessione. Infatti, non è un servizio affidabile, e non garantisce la consegna dei dati. I pacchetti di informazione a livello di trasporto si chiamano **segmenti**.
3. *Livello di Rete*:
	- Si occupa di trasferire i pacchetti a livello di rete, detti **datagrammi**. Il protocollo di trasporto passa al livello sottostante un indirizzo di destinazione (*IP*, Internet Protocol), che definisce i campi dei datagrammi.
4. *Livello di Collegamento*:
	- Si occupa di tarsferire un pacchetto da un nodo a quello successivo sul percorso. Alcuni protocolli sono Ethernet, Wi-Fi, PPP. I pacchetti di informazione vengono chiamati **frame**.
5. *Livello Fisico*: 
	- Ha il ruolo di trasferire i singoli bit del frame da un nodo al successivo.

![[Pasted image 20250310124958.png|center|500]]

>[!important]- Incapsulamento
>Un *messaggio a livello applicativo* $M$ viene passato a livello di trasporto. Ad esso vengono concatenate informazioni aggiuntive $H_t$, che saranno utilizzate dalla parte del livello di trasporto, costituendo il **segmento a livello di trasporto**.
>Il livello di trasporto passa il segmento a livello di rete, che concatena le proprie informazioni aggiuntive $H_n$, andando a creare il **datagramma a livello di rete**.
>A questo punto il datagramma viene passato a livello di collegamento, che anch'esso aggiunge le proprie informazioni $H_I$, creando il **frame a livello di collegamento**.
>Qundi a ciascun livello, il pacchetto ha due tipi di campi: `Header` e `Payload`.


# Il Calcolatore
Un *calcolatore* è una macchina in grado di svolgere dei compiti per le persone eseguendo le istruzioni che le vengono assegnate. Con il termine *programma* si intende una sequenza di istruzioni che descrive come portare a termine un dato compito. I circuiti elettronici dei computer possono riconoscere ed eseguire direttamente soltanto un insieme limitato d'istruzioni semplici in cui tutti i programmi devono essere convertiti prima di essere eseguiti. Raramente queste istruzioni elementari sono più complicate di:
- Sommare due numeri;
- Controllare se un numero vale 0;
- Copiare una porzione di dati da una parte all'altra della memoria.
L'insieme di queste istruzioni primitive forma il *linguaggio macchina*, attraverso il quale è possibile comunicare con il computer. 
## Costruzione di una macchina virtuale
Nel corso del tempo sono stati strutturati i computer con una serie di livelli di astrazione, costruiti l'uno sull'altro. I programmi possono essere interpretati oppure tradotti da un programma scritto in $L_0$, eseguibile direttamente sui computer esistenti. Si possono scrivere programmi per macchine virtuali come se esistessero veramente. Per rendere la traduzione o l'interpretazione. Per rendere la traduzione o l'interpretazione utilizzabili, i linguaggi $L_0$ e $L_1$ non devono essere "troppo" diversi fra loro. L'approccio più ovvio consiste nell'inventare un nuovo insieme di istruzioni che sia, rispetto a $L_1$, maggiormente orientato agli utenti rispetto che alle macchine, e da qui si forma un nuovo linguaggio $L_2$, e così via. Quindi un computer che usa questa tecnica può essere immaginato come una serie di *strati* o *livelli* disposti l'uno sopra l'altro:![[Pasted image 20240305154018.png|center|400]]
In un certo senso, un computer con $n$ livelli può essere interpretato come $n$ distinte macchine virtuali.
### Traduzione
Il programma in $L_1$ viene convertito da un programma in $L_0$ chiamato *traduttore* in programma $L_0$ equivalente.
- Il nuovo programma si compone solo di istruzioni in $L_0$.
- Il programma tradotto e ottimizzato per la macchina $M_0$ non può essere utilizzato su altri computer.
### Interpretazione
Un programma scritto in $L_0$ chiamato *interprete* legge il programma in $L_1$ e lo esegue un'istruzione alla volta.
- È necessario disporre di un interprete per eseguire il programma in $L_1$.
## Architettura multilivello attuale
La maggior parte dei moderni computer consiste di due o più livelli. ![[Pasted image 20240305155059.png|center|400]]
Il livello 0, che si trova alla base, rappresenta il vero e proprio hardware della macchina, i cui circuiti eseguono i programmi scritti nel linguaggio macchina del livello 1. Questo livello è chiamato *livello dei dispositivi* e non è mostrato. Gli oggetti analizzati nel livello più basso della trattazione, il *livello logico digitale*, sono le *porte* ( gate ). Ciascuna porta, costituita al più da una manciata di transistor, è dotata di uno o più input digitali ( 0 o 1 )  e calcola in output una semplice funzione dei valori di ingresso, ad esempio AND o OR. È possibile combinare un piccolo numero di porte per formare una memoria a 1 bit, che può memorizzare i valori 0 e 1. Combinando le memorie in gruppi (16, 32, 64 bit), è possibile formare i *registri*. Ciascun registro può contenere un numero in cui il valore può variare fino a un certo limite. Subito dopo si trova il *livello di micro-architettura*. Vi è una memoria locale, formata da un gruppo di registri, e un circuito chiamato **ALU** (Arithmetic Logic Unit) capace di effettuare semplici operazioni aritmetiche. I registri sono connessi alla ALU per formare un *percorso dati* lungo il quale questi ultimi si spostano. In alcune macchine le operazioni del percorso dati sono controllate da un programma chiamato *microprogramma*. Il livello 2 è costituito dal *livello ISA* ( Istruction Set Architecture level). Il livello successivo è generalmente un livello ibrido. La maggior parte delle istruzioni nel suo linguaggio fa parte del livello ISA. I nuovi servizi aggiunti nel livello 3 sono realizzati da un interprete eseguito al livello 2, chiamato *Sistema Operativo*.
Tra i livelli 3 e 4 vi è una spaccatura fondamentale. I tre livelli inferiori non sono progettati per essere utilizzati dal programmatore medio, ma concepiti principalmente per eseguire interpreti e traduttori necessari come supporto per i livelli più alti. Questi interpreti e traduttori sono scritti da professionisti chiamati *programmatori di sistema*. Il livelllo 4 e superiori sono invece pensati per i programmatori che devono risolvere problemi applicativi. 
Il livello 5 consiste generalmente di linguaggi, spesso chiamati *linguaggi ad alto livello*, definiti per essere utilizzati dai programmatori di applicazioni.
# Unità metriche
![[Pasted image 20240305161744.png|center]]
